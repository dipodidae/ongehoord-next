---
location_article: 15
article: vleeskuikens
location-lat: 52.154438
location-lon: 5.503322
location-combined: '52.154438, 5.503322'
video: 'https://youtu.be/swT4QCZSdAQ'
title: 'Terschuur  | Nieuw Hofweg 4 | Beter Leven (2 sterren)'
article-date: '2013-09-25 21:34:26'
---

Het undercover onderzoek omvatte ook het bedrijf van Thymen van Voorthuizen in Terschuur. Hij krijgt twee sterren van de Dierenbescherming, maar het onderzoeksteam zag schokkendere zaken dan in veel reguliere bedrijven. Zo is een zieke kip volledig kaalgepikt, hij ligt waarschijnlijk al dagen te sterven. Een andere kip heeft wit uitgeslagen poten.

Licht
-----

Volgens de Dierenbescherming moet het minimaal 8 uur achter elkaar donker blijven in de Beter Leven stal, zodat de kippen een normaal dagritme krijgen. Opvallend genoeg brandde het licht in de stal, toen het onderzoeksteam om drie uur 's nacht aankwam. Het licht ging om half vier uit. Dit moet betekenen dat de Beter Leven kuikens in Terschuur geen nacht van 8uur krijgen. De stal heeft namelijk ramen en wordt dus ook verlicht als de zon opkomt. Het onderzoeksteam bezocht de stal in september, de zon ging toen onder om acht uur en kwam op om zeven uur. Het is daardoor niet mogelijk dat het acht uur donker was of zou zijn in de stal. [video id="http://www.youtube.com/watch?v=I-iqoAkdErg"]