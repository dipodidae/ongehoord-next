---
video: 'https://www.youtube.com/watch?v=f5BZSCaUiCg'
year: 2013
intro: 'Terwijl Nederland zich opwond over de plofkip, toonde Ongehoord aan dat biologische en Beter Leven kippen minstens even grote welzijnsproblemen kennen. Voor het eerst kwamen beelden van ouderdieren naar buiten.'
article-categories: false
title: 'Het leven van een vleeskuiken'
article-date: '2013-08-19 17:01:16'
---

26 september 2013 publiceerde Ongehoord haar onderzoek naar vleeskippen. Het onderzoeksteam bezocht twee biologische vleeskuikenhouders, in Lelystad en in Dreumel. In Lelystad werd bovendien een verborgen camera geinstalleerd. Daarnaast onderzocht het team de levensomstandigheden in stallen die de Dierenbescherming aanprijst met één Beter Leven ster. In het Brabantse Hulten werd een bezoek gebracht aan de stal van de woordvoerder van de vleeskuikenhouders Elly de Kort. Helemaal aan de andere kant van het land, in het Oost-Groningse Loppersum, werden vergelijkbare welzijnsproblemen vastgelegd. Het undercover onderzoek omvatte ook het bedrijf van Thymen van Voorthuizen in Terschuur. Hij krijgt zelfs twee sterren van de Dierenbescherming, maar het onderzoeksteam zag schokkendere zaken dan in veel reguliere bedrijven. Op de pagina’s hieronder vind je de resultaten van het onderzoek en informatie over kippen. Daarnaast vind je er nieuwsartikelen en bronmateriaal over kippen en de kippen-industrie.
