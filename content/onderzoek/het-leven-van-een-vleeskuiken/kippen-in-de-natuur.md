---
title: 'Kippen in de natuur'
article-date: '2013-09-23 16:41:25'
---

## [![Rode Kamhoen](http://www.ongehoord.info/wp-content/uploads/2013/09/red-junge-fowl-300x240.jpg)](http://www.ongehoord.info/wp-content/uploads/2013/09/red-junge-fowl.jpg)De huidige gedomesticeerde kip is het product van duizenden jaren fokken. Haar natuurlijke soortgenoot is de Rode Kamhoen (Gallus Gallus), die in Azië voorkomt. Ondanks de grote fysiologische verschillen, vertonen vleeskuikens gedrag dat we ook zien bij de Rode Kamhoen. Spelgedrag

## Kippen leven in groepen. Onder natuurlijke omstandigheden verlaat een moederkip, een hen, de groep zodra ze klaar is om haar eieren te leggen. De hen blijft drie weken lang op het nest zitten, ze gaat slechts één keer per dag kort weg om te eten en te drinken. Hoewel de embryo's nog in ontwikkeling zijn, kunnen ze al een roep voortbrengen waarmee ze hun moeder stimuleren om terug te komen naar het nest. Ook als een embryo te koud wordt, communiceert deze met zijn moeder. Als de hen daarop het ei dichter bij het nest legt, kan de embryo een roep voortbrengen om aan te geven dat hij nu warm is. Doordat een kuiken al met zijn moeder communiceert in het ei, herkent een kuiken de roep van zijn moeder zodra hij uit het ei kruipt. Het net geboren kuiken begint zijn omgeving te verkennen en naar bolvormige objecten te pikken. Een hen leert haar kinderen wat eetbaar is door te roepen en naar de grond te pikken. Als de kuikens naar oneetbare dingen pikken, dan zal hun moeder hen corrigeren door intensiever het goede voorbeeld te geven. [![768-baby-chickens-hd-1280x960-1](http://www.ongehoord.info/wp-content/uploads/2013/09/768-baby-chickens-hd-1280x960-1-300x225.jpg)](http://www.ongehoord.info/wp-content/uploads/2013/09/768-baby-chickens-hd-1280x960-1.jpg)De eerste vier dagen blijven de kuikens dicht bij hun moeder. Zo blijven ze warm en krijgen ze bescherming. Als het gaat regenen, schuilen de kuikens onder de vleugels van de hen. De kuikens leren van hun moeder een stofbad te nemen en op stok te gaan. Ook laat de hen zien hoe de kuikens moeten reageren bij gevaar. Ze heeft meer dan 20 verschillende geluiden waarmee ze onder andere kan aangeven of er gevaar is en of dit gevaar uit de lucht of over de grond komt. De kuikens leren door spelgedrag ook van elkaar. Waarschijnlijk leren ze op die manier hoe ze bijvoorbeeld moeten reageren op agressie. Als de kuikens ouder worden durven ze steeds verder van hun moeder weg te lopen. Na 6 weken lopen ze al tot 20 meter afstand van hun moeder. Vanaf deze leeftijd vormen de kuikens ook een hiërarchie, door te hoppen (ergens naar toe springen), dreigen (gestrekt rechtop staan met de kop boven een ander), springen, trappen en agressief pikken wordt de dominantie bepaald. Na 8 tot 10 weken gaan de kuikens zelfstandig op zoek naar eten, maar ze blijven nog in de buurt van hun moeder en broertjes en zusjes. Als de kuikens 18 weken oud zijn, sluiten ze aan bij de rest van de groep. Vriendschapsbanden

## Kippen hebben een ingewikkelde sociale structuur. Een groep bestaat uit 4 tot 30 individuen. Er is een dominante haan en ondergeschikte hennen en hanen. De groep slaapt samen in dezelfde boom. De dominante haan beschermt zijn territorium, maar tolereert de aanwezigheid van ondergeschikte hanen. Hij jaagt deze hanen wel naar de randen van zijn territorium, zodra ze jongvolwassen zijn. Ook de hennen hebben onderling een pikorde, die stabieler is dan bij de hanen. Om de hiërarchische positie van een groepsgenoot te weten, herkennen kippen elkaars kop. Kippen kunnen tot circa 200 soortgenoten individueel herkennen. Ook communiceren hanen over hun positie door te kraaien. Daarnaast kijken kippen naar het gedrag van groepsgenoten om te bepalen wat de positie is van een andere (vreemde) kip. Naast dominantie relaties, hebben vooral hennen ook vriendschapsbanden. Dit reduceert stress en versterkt de sociale band. [![Kippen in een boom](http://www.ongehoord.info/wp-content/uploads/2013/09/Kippen-in-een-boom-300x225.jpg)](http://www.ongehoord.info/wp-content/uploads/2013/09/Kippen-in-een-boom.jpg)Kippen vertonen onder natuurlijke omstandigheden een vast patroon van gedragingen. In de ochtend zoeken ze naar eten, rond het middaguur nemen ze een stofbad en in de namiddag verzorgen ze hun verenkleed. Nadat ze een tweede periode op zoek gaan naar eten, gaan de kippen 's avonds gezamelijk “op stok”. In de natuur zijn kippen het grootste deel van de dag op zoek naar eten en hun omgeving aan het verkennen. Intelligent

Uit onderzoek blijkt dat kippen veel intelligenter zijn dan de meeste mensen aannemen. Zo hebben net geboren kuikens een getalsbegrip tot 10, ze onderscheiden van 10 gaten het gat waar ze eten kunnen vinden. Ook hebben kippen een tijdsbesef, onderzoekers leerden kippen tussen 6 en 7,5 minuut naar een touchscreen te pikken zodat ze meer eten kregen dan wanneer ze meteen pikten. Helemaal verbazingwekkend is het vermogen van kippen om het voortbestaan van objecten te begrijpen. Deze eigenschap houdt in dat iemand begrijpt dat een object blijft bestaan, ook als je deze niet meer ziet. Mensenbaby's ontwikkelen dit begrip pas na 6 tot 7 maanden. Jonge kuikens bleken een object dat ze door een klein raampje gezien hadden te onthouden en te kunnen opzoeken door langs obstakels te lopen.
