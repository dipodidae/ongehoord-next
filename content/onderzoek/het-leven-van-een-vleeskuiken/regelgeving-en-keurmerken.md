---
title: 'Regelgeving en keurmerken'
article-date: '2013-09-25 21:05:28'
---

## Beter Leven 1 sterren

## Ongehoord publiceerde de beelden van twee bedrijven die een ster van de Dierenbescherming krijgen voor hun vleeskuikens. Zowel in het Brabantse Hulten als het Groningse Loppersum bleek de waardering van de Dierenbescherming ongegrond. Hoewel de kuikens volgens de Dierenbescherming langzamer [![Beter leven logo](http://www.ongehoord.info/wp-content/uploads/2013/09/Beter-leven-logo-300x153.png)](http://www.ongehoord.info/wp-content/uploads/2013/09/Beter-leven-logo.png)groeien, trof het onderzoeksteam van Ongehoord dezelfde welzijnsproblemen aan als bij reguliere kuikens.Er waren dieren met verlammingen, vergroeide poten, ademhalingsproblemen en andere aandoeningen die worden toegeschreven aan groeisnelheid. Het langzamer groeien is dan ook relatief, de kuikens groeien binnen 8 weken richting 2,3 kilo. Op beide plekken lagen kadavers, in staat van ontbinding, in de stal. De uitloop bij het Dierenbeschermingsvlees is overdekt, ommuurd en de grond is verhard en zonder beplanting. De naam uitloop is dus misleidend, het gaat om een extra stuk stal. De sterrenstal in Hulten is van Elly de Kort, de voornaamste woordvoerder van de vleeskuikenhouders. Beter Leven 2 sterren

## Thymen van Voorthuizen uit Terschuur krijgt van de Dierenbescherming 2 sterren voor zijn vleeskuikens. In de overvolle stal trof het onderzoeksteam d[![beter_leven](http://www.ongehoord.info/wp-content/uploads/2013/09/beter_leven1.jpg)](http://www.ongehoord.info/wp-content/uploads/2013/09/beter_leven1.jpg)e schokkendste taferelen aan van het hele onderzoek. De rug van een nog levend kuiken was volledig open gepikt. Het bloed liep uit de gapende wond en hij kon zich niet meer bewegen. Andere kippen liepen over hem heen en bleven pikken. Erg veel kippen hadden wonden aan voetzolen en hakken (voetzoollaessies en hakdermatitis), ze liepen moeizaam of niet. Het onderzoeksteam vond een kip met zijn vleugel slap naast zich in de mest. Bij inspectie bleek zijn poot wit uitgeslagen. Hij kon uiteraard niet meer lopen. Licht

## Volgens de Dierenbescherming moet het minimaal 8 uur achter elkaar donker blijven in de Beter Leven stal, zodat de kippen een normaal dagritme krijgen. Opvallend genoeg brandde het licht in de stal, toen het onderzoeksteam om drie uur 's nacht aankwam. Het licht ging om half vier uit. Dit moet betekenen dat de Beter Leven kuikens in Terschuur geen nacht van 8uur krijgen. De stal heeft namelijk ramen en wordt dus ook verlicht als de zon opkomt. Het onderzoeksteam bezocht de stal in september, de zon ging toen onder om acht uur en kwam op om zeven uur. Het is daardoor niet mogelijk dat het acht uur donker was of zou zijn in de stal. Biologisch (Beter Leven 3 sterren)

## [![Eko](http://www.ongehoord.info/wp-content/uploads/2013/09/Eko.jpg)](http://www.ongehoord.info/wp-content/uploads/2013/09/Eko.jpg)Ongehoord publiceerde beelden van twee biologische vleeskuikenstallen. In Dreumel werden in de stal van de familie Vink dode en stervende kuikens vastgelegd. De situatie op boerderij De Polderhoenderhof in Lelystad was nog slechter. Naast de talloze dode en stervende kippen, werden meerdere kuikens gefilmd die bijna niet meer konden lopen, kuikens met herseninfecties, vieze kontjes, ontstoken ogen en andere aandoeningen. Naar aanleiding van de gevonden misstanden, besloot het onderzoeksteam van Ongehoord een verborgen camera te plaatsen in De Polderhoenderhof. Hierop was onder andere te zien dat de kuikens niet elke dag naar buiten kunnen. Vangen

Als de kippen na 12 weken al bijna 3 kilo wegen, worden ze gevangen om naar het slachthuis te gaan. Op de beelden van de verborgen camera is te zien dat het vangen niet zachtzinnig gebeurt. Het licht in de stal gaat uit en een voorheftruck rijdt binnen. Een medewerker trapt de kippen aan de kant. De voorheftruck zet de kratten neer en rijdt weer naar buiten. Het vangen zelf gebeurt in het donker en is dus niet te zien op de camera. Als de voorheftruck weer binnen komt, grijpt de vanger nog snel twee kippen bij hun poten en gooit ze in het krat. De volgende dag is dit ook de manier waarop de "vergeten" kuikens alsnog gevangen worden. Bekijk zelf deze beelden op de www.ongehoord.info.
