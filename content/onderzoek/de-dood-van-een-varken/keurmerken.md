---
attachments:
    43: 'Westfort. Onderscheidend varkensvlees, concepten. https://westfort.nl/varkensvlees/ '
    45: 'KDV introduceert antibioticavrij varkensvlees. Pig Business 2016.   https://www.pigbusiness.nl/artikel/22725-kdv-introduceert-varkensvlees-met-antibioticavrij-leven-garantie/'
    48: 'Certificatie Beter leven.   https://beterleven.dierenbescherming.nl/zakelijk/deelnemers/certificatie-instelling \n'
    49: 'Criteria biologisch vlees. https://www.skal.nl/veehouderij/ \n'
    50: 'https://www.ekoplaza.be/brand/st-hendrick   '
    51: 'http://www.sthendrick.nl/verkooppunten'
    44: 'Criteria KDV. Huidig gepubliceerde versie, juli 2019 '
    47: 'Criteria Beter Leven. Slachterij varken, huidig gepubliceerde versie, geldig vanaf 2018. '
title: Keurmerken
article-date: '2020-01-30 11:55:12'
---

::contentAnnotation{ids="43"}[Naast gangbare IKB-varkens (varkens die gefokt en geslacht worden volgens de minimale wettelijke normen), worden bij Westfort ook varkens geslacht voor de concepten KDV (Keten Duurzaam Varkensvlees) en KDV+ (Antibioticavrij Leven Garantie), EKO (biologisch varkensvlees) en Beter Leven (het keurmerk van de Dierenbescherming).] Op gebied van dierenwelzijnsaspecten tijdens het slachtproces wijken de criteria van de diverse concepten niet of nauwelijks af van de standaard wetgeving.
::contentAnnotation{ids="44"}[KDV, een samenwerking tussen slachterij Westfort, varkenshouders en retailers, onderscheidt zich door wat extra comfort in de wachthokken van het slachthuis, zoals vloerverwarming. De controle op de naleving van KDV criteria in het slachthuis gebeurt door de eigen QUESH-afdeling (Quality, Health, Safety and Environment) van Westfort.] ::contentAnnotation{ids="45"}[Antibioticavrij Leven Garantie of KDV+ is een premium keurmerk van KDV] ::contentAnnotation{ids="46"}[en beantwoordt op gebied van slachterij aan dezelfde normen als KDV. Varkensvlees van KDV wordt onder meer verkocht bij de supermarktketens COOP, MCD en POIESZ.] Varkens voor KDV-varkensvlees worden uitsluitend geslacht bij Westfort.

Voor ‘Beter Leven’ varkensvlees werkt de Dierenbescherming samen met meerdere slachthuizen, waaronder Westfort. Beter Leven varkensvlees is te koop in diverse Nederlandse supermarkten (Albert Heijn, Jumbo, Lidl, Aldi…). De criteria van Beter Leven op gebied van de slachterij volgen grotendeels de wettelijke standaardnormen, aangevuld met o.a. een verbod op het gebruik van elektrische prikkelaars en een verbod om dieren afkomstig van verschillende transporten samen onder te brengen in een wachthok. ::contentAnnotation{ids="47"}[Er worden geen Beter Leven certificaten uitgereikt aan slachterijen waar naast reguliere slacht ook onverdoofde (rituele) slachtingen plaats vinden (wat nooit van toepassing is op varkensslachterijen).] Controles in het kader van het Beter Leven keurmerk worden uitgevoerd door Certificatie Instellingen die geaccrediteerd zijn door de Raad voor Accreditatie. ::contentAnnotation{ids="48"}[Wanneer bij de controle geen afwijkingen zijn geconstateerd, wordt het Beter Leven certificaat afgegeven voor de duur van een jaar.]

Het EKO-keurmerk staat voor biologische productie, wat gecontroleerd wordt door Skal Biocontrole. ::contentAnnotation{ids="49"}[In de regelgeving over biologische productie zijn geen criteria opgenomen met betrekking tot het slachtproces van dieren.] ::contentAnnotation{ids="50"}[Vlees van biologische varkens die geslacht worden bij Westfort in Ijsselstein, wordt verwerkt in Westforts biologische vleeswarenfabriek te Hedel (Deli Harmony). Deli Harmony brengt het bio-varkensvlees op de markt onder het consumentenmerk ‘St. Hendrick’] ::contentAnnotation{ids="51"}[wat te koop is bij onder meer supermarktketen Ekoplaza.]

De praktijken die in slachthuis Westfort undercover gefilmd werden beantwoorden niet aan het diervriendelijke imago dat keurmerken graag willen uitstralen. Varkens worden geslagen met opdrijfmiddelen of beetgepakt aan gevoelige lichaamsdelen zoals de oren. Het opgejaagd worden en de confrontatie met de onbekende omgeving van het slachthuis (die in niets lijkt op een natuurlijke omgeving waar varkens zich prettig voelen) veroorzaakt stress en angst. In wezen worden alle varkens in Westfort en in slachthuizen in het algemeen, op dezelfde wijze bedwelmd en geslacht, volgens methoden die vastgelegd zijn in VERORDENING (EG) Nr. 1099/2009 inzake de bescherming van dieren bij het doden. Het slachten van dieren voor vleesconsumptie gaat inherent gepaard gaat met dierenleed, ongeacht het keurmerk.
