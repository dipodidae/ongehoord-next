---
video: 'https://vimeo.com/495820126'
year: 2020
intro: 'Ongehoord publiceerde begin 2020 een uitgebreid onderzoek naar kippenslachthuizen nadat ze eerder al onderzoek heeft uitgevoerd naar de levensomstandigheden van vleeskuikens (2013) en leghennen (2017).'
attachments:
    1: 'CBS StatLine, vleesproductie; aantal slachtingen https://opendata.cbs.nl/statline/#/CBS/nl/dataset/7123slac/table?ts=1565357287596&amp;fromstatweb=true '
    2: 'Van Niekerk et al (2015). Voer en water tijdens transport van Pluimvee. Wageningen UR Livestock Research. Rapport 752; p. 4  \nhttps://edepot.wur.nl/375782   \n'
article-categories: false
title: 'De dood van een kip'
article-date: '2020-02-02 16:56:11'
---

Onderzoek naar Nederlandse pluimveeslachters
--------------------------------------------

Ongehoord publiceerde begin 2020 een uitgebreid onderzoek naar kippenslachthuizen nadat ze eerder al onderzoek heeft uitgevoerd naar [de levensomstandigheden van vleeskuikens](/onderzoek/vleeskuikens) (2013) en [leghennen](/onderzoek/legkippen) (2017). ::contentAnnotation{ids="1"}[ In Nederlandse slachthuizen worden op jaarbasis ruim 605 miljoen vleeskuikens en bijna 18 miljoen leghennen gedood.] Het slachten van kippen gaat gepaard met ernstige welzijnsproblemen zoals vang- en transportletsels, bewegingsbeperking, honger, dorst, hittestress, pijnlijke bedwelmingsmethoden en grote aantallen dieren die bij bewustzijn geslacht worden.

Nederland telt vijftien grote kippenslachterijen die gespecialiseerd zijn in het slachten van vleeskuikens. Daarnaast is er slachterij Remkes uit Epe die voornamelijk uitgelegde vleeskuikenmoederdieren slacht en W. van der Meer in Dronryp die uitgelegde leghennen slacht (hennen die eieren leggen voor menselijke consumptie). Gezien de beperkte slachtcapaciteit voor uitgelegde leghennen in Nederland worden veel leghennen levend op transport gezet naar buitenlandse slachthuizen, vooral naar België dat twee slachthuizen voor leghennen telt. ::contentAnnotation{ids="2"}[ Er is ook een stijgende trend om uitgelegde leghennen in Polen te laten slachten waardoor meer en meer dieren blootgesteld zijn aan bijkomende welzijnsproblemen gerelateerd aan lange afstandstransporten.]

Ongehoord heeft naast literatuuronderzoek ook undercover onderzoek uitgevoerd bij W. van der Meer en zonen BV. Hier komen leghennen terecht die ‘opgebruikt’ zijn in de eierindustrie. Na anderhalf jaar eieren leggen vermindert de eierproductie van leghennen, is hun gezondheidstoestand verzwakt en zijn ze voor de eierboer niet langer rendabel. De dieren worden als ‘restproduct’ afgevoerd naar slachthuizen om verwerkt te worden tot goedkope soepkippen. ::contentAnnotation{ids="3"}[Bij W. Van der Meer worden circa 28.000 uitgelegde leghennen per werkdag geslacht, waaronder veel dieren met het biologisch EKO-keurmerk en het Beter Leven keurmerk van de Dierenbescherming (zowel 1, 2 als 3 sterren). De jaarproductie van het bedrijf ligt op 6 miljoen soepkippen.]